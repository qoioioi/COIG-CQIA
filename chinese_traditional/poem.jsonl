{"instruction": "春树扶疏夜色轻\n模仿边贡，续写古诗：", "input": "", "output": "春树扶疏夜色轻，坐深斋沐轸遥情。上清真气通三界，太乙祥烟接两京。云里佩环鸣閤道，水边星斗照台城。江湖魏阙瞻依切，欲草甘泉赋未成。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "送徒伯渊\n模仿陶安，以此为题写一首古诗：", "input": "", "output": "城心官帑楮代钱，聚于山积流于泉。纳旧出新日万千，市人四合争欲先。中山才子吏律研，迩来筦库廉而虔。意气能与长贰联，太史平准操微权。宝货满眼众所便，众是凡夫君是仙。坐令美利散列廛，民得资财俱懋迁。飞尘障红炎日煎，纻袍雪色风翩翩。斯人本为儒者贤，旧家出自姑溪边。祖有阴德冤狱湔，子孙三世居溧川。过庭能以诗礼传，出有车马食有田。族中文物纷蝉嫣，桥阴满屋埙篪宣。渊兮吟咏三百篇，青春举笔生云烟。往岁过我圭荜前，敛襟拱袖忙投鞭。示我以文长满笺，粲然蓝玉淮夷蠙。斋窗清话共俎笾，论情缱绻久乃旋。别来荏苒知几年，忽然邂逅钱塘堧。我时南游北赴燕，子方战艺雄戈鋋。大江潮头高沃天，捲帘楼望吴儿獧。柳阴凉浮茉莉筵，东阳官酒西湖莲。六桥雨霁山蜿蜒，银蟾照影秋娟娟。人生离合亦可怜，回首异路心茫然。蹇余万里行役牵，意掇科名蚁慕膻。陆走齐鲁诸山巅，冰雪积冷砭重绵。都城宫阙云霄连，两见黄榜光魁躔。春风三月红杏妍，金门咫尺登无缘。归来空室如磬悬，索居怀友情拳拳。三湖东隔涨碧涟，五凤楼阁凌虚玄。几欲夜棹访戴船，携家就禄依寒毡。金陵聚首喜欲颠，惠我画扇汉隶镌。始知从吏抛椠铅，捧檄正为双亲全。故山在望归兴遄，墙角短檠毋弃捐。丈夫有志铁砚穿，未可斲方皆就圆。圣经万古日月悬，妙道浩浩何渊渊。经济功用弥八埏，学之有要业必专。穷达用舍所守坚，不曰富贵浮云然。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "萧萧戎马鸣\n模仿陈汝言，续写一首古诗：", "input": "", "output": "萧萧戎马鸣，悠悠赴遐征。洒涕别亲戚，前行有期程。骨肉恩难断，负戈且吞声。开边报明主，宁顾死与生。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "和通判朝奉宋丈 其一\n模仿彭汝砺，以此为题写一首古诗：", "input": "", "output": "和通判朝奉宋丈 其一\n\n尘事如毛日日生，故园久拟问归程。飞鹏怒薄扶摇上，病骥饥寻巀嵲行。绿野尽头迷汉水，白云深处是樊城。私怀借问何其似，祇看摇摇车上旌。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿陆深作一首以枯木竹石图为题的古诗", "input": "", "output": "枯木竹石图\n\n人间何处真不俗，雨后山前两竿竹。雪村老人幽兴多，落笔龙孙削苍玉。离离乱石出涧底，古木压枝虬欲起。相思天际望美人，月明一片湘江水。君不见工师取才，伶伦裁管。兼收并蓄，截长补短。开图识苦心，听我歌款款。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿韩是升的风格，续写古诗：\n栖迟老圃息蹄轮", "input": "", "output": "栖迟老圃息蹄轮，剩有间怀结净因。窃比陶潜诗责子，懒为毛义檄娱亲。适来良友倾家酿，时对名花当美人。午睡正酣茶正熟，更无清梦落红尘。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "罗浮山中四首 其一\n模仿李云龙，写一首古诗：", "input": "", "output": "雨过层峦翠作堆，天风吹袂上蓬莱。瑞烟直接观源洞，佳气常依礼斗台。瑶草一溪和露冷，琪花千树向秋开。相传勾曲云林近，曾见三茅跨鹤来。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿欧必元，以此为题写古诗：\n同黎缜之吴子宪诸君饮蘧园得涯字", "input": "", "output": "同黎缜之吴子宪诸君饮蘧园得涯字\n\n明·欧必元\n\n竹径荒凉半亩斜，园居清绝大江涯。云迷洞壑千村暝，门锁山棋几树花。高调遗风犹未泯，牙签书轴讵能誇。君看青草苍苔色，宁但柴桑处士家。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿冯道的风格，续写古诗：\n朝披四袄专藏手", "input": "", "output": "夜覆三衾怕露头。牛头偏得赐，象笏更容持。已落地花方遣埽，未经霜草莫教锄。视草北来唐学士，拥旄西去汉将军。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "家园乐\n模仿申佳允，写一首七言律诗：", "input": "", "output": "家园乐\n\n吟魂日逐滏河滨，击钵呼瓢待主人。白社生涯悬十亩，青鞋消息属三春。藤萝启事江湖邈，风月怜才雨雪新。矫首午桥烟树外，醉醒双眼卧苔茵。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿嵇曾筠，续写古诗：\n沧江括地维", "input": "", "output": "瀛海包天根。赭山驾长虹，校与他山尊。秦王昔驱石，一一皆东奔。鞭此不为动，骨立余殷痕。祇今数千年，独喜岿然存。潮汐靡不由，终古相吐吞。伊余董蔬导，出入宜穷源。拿舟涉洪波，周历惊心魂。幸使井里安，夷险非所论。努力凌绝顶，列宿高可扪。大江自西来，潮势互飞翻。坡陀触潆洄，水石声相喧。于兹悟治理，扼要先蛟门。登顿跨龙脊，不觉烟岚昏。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿徐震堮的风格，续写古诗：\n山楼十日雨", "input": "", "output": "湿菌生牛屋。墙柳摇新黄，园莽森寒束。朝筇踏径泥，夜枕喧檐瀑。单觞寂不御，旧帙翻已熟。所思其如何，窗枝媚幽独。苦迟尺一书，夕梦淞波绿。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "宦游泉郡已多年\n模仿黄结，续写古诗：", "input": "", "output": "近日亲承父老言。系出莆田还有种，派分义井本同源。銮舆南渡休台谏，钟簴西移避世喧。自古德人还食禄，如今东莞见贤孙。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿张洵佳的风格，写一首古诗：\n《忆同学徐拙庵侍御二首 其二\n\n\n\n》", "input": "", "output": "忆同学徐拙庵侍御二首 其二\n\n清·张洵佳\n\n文章水月妙空明，让尔金鳌顶上行。梦想京华音信杳，身归梁苑去来轻。尘容旧改君难识，白发新添我亦惊。毕竟陇头香稻好，自耕还待故人耕。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "系马村家日又曛\n模仿梁有谦，续写古诗：", "input": "", "output": "海偏风俗转愁闻。居人半葬鲲鳅腹，黎贼长依虎豹群。怪石青天仍滴雨，峦山白昼亦霾云。南来忽堕思家泪，并作杨朱洒路分。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿陈大方的风格，续写古诗：\n茅山东北燕山前", "input": "", "output": "翁仲遗墟几百年。时有吴人来问隐，不知唐树已啼鹃。山童解指看碑路，野衲分耕祭墓田。厚夜肯教黄壤晓，悲风偏动夕阳天。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿陈衍的风格，续写古诗：\n人天九变", "input": "", "output": "趁华鬘璎珞。玉气珠光尚如昨。彩云留记取，周昉屏风宜称处，弦柱华年寄托。年时曾待阙。脸际眉山，盼断妆台扇初却。店里定婚人，不道重来，莫金缕衣裳耽搁。只除裹、春云碧琉璃，肯钿尺裁量，秘辛轻错。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿李之仪，续写古诗：\n送戴道人", "input": "", "output": "送戴道人\n\n宋·李之仪\n\n懒将身世问穷通，邂逅僧轩一席同。已叹故家如坠叶，可堪白发共飘蓬。冥搜固出能言外，妙用都归指掌中。咫尺京师莫辞远，有云何患不乘风。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿朱祖谋，续写一首词：\n几日诗魂", "input": "", "output": "不知燕子归何处。止多落絮与飞花，换了门前路。曾采幽芳题句，况湖山，顿伤心素。娉婷一笛，解诉清愁，沈吟渐苦。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿李楩，作一首古诗：\n谒严先生祠 其一", "input": "", "output": "雨雪归舟泛碧天，布帆轻稳客称仙。滩头人寂瞻遗躅，祠下潭空忆往年。盖代经纶传渭壑，一竿烟水绘涛笺。先生不钓千秋誉，悔着羊裘几未先。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿韦应物，续写古诗：\n吴兴老释子", "input": "", "output": "野雪盖精庐。诗名徒自振，道心长晏如。想兹栖禅夜，见月东峰初。鸣钟惊岩壑，焚香满空虚。叨慕端成旧，未识岂为疏。愿以碧云思，方君怨别馀。茂苑文华地，流水古僧居。何当一游咏，倚阁吟踌躇。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "名花绰约东风里\n模仿史鉴，续写古诗：", "input": "", "output": "占断韶华多在此。芳心一片可人怜，春色三分愁雨洗。玉人尽日恹恹地。猛被笙歌惊破睡。起临装镜似娇羞，近日伤春输与尔。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "和程适正见赠二首\n模仿李昭玘，续写古诗：", "input": "", "output": "和程适正见赠二首 其一\n\n壮岁干名幸起家，十年蹭蹬一长嗟。凭陵初托风前鹢，淘汰终随浪底沙。没得玄机问黄檗，却将齐物付南华。感君怜我贻佳句，一段秋光照晚霞。\n\n和程适正见赠二首 其二\n\n簿领栖迟叹陆沈，滔滔何处觅知音。凌云词句豪难敌，似水交情老更深。鼷鼠饮河聊满腹，白云出岫本无心。从今收拾身閒计，洗竹锄花日醉吟。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿章懋的风格，续写古诗：\n华国文章老更奇", "input": "", "output": "康时才业未全施。空馀欧范平生志，不见功名上鼎彝。金镜朝端方委重，玉楼天上更传宣。迂生不识平津阁，因诵遗文亦泫然。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿林占梅以此为题写古诗：\n薄暮自近村归新庄精舍", "input": "", "output": "薄暮自近村归新庄精舍\n\n林占梅\n\n閒来野老话桑麻，谈罢归时兴趣赊。水足春田看叱犊，日平暮树听啼鸦。连村修竹阴随步，一路芳荪绿到家。自掩荆扉灯上后，拨炉重试雨前茶。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿林朝崧的风格，续写古诗：\n刻画无盐费写生", "input": "", "output": "瑶篇叠赠愧深情。北山人或嘲充隐，南亩君胡慕力耕。荒径几时寻蒋诩，酒杯此日忆公荣。甲城绛帐围丝竹，想见玄谈娓娓清。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿秦观的风格，续写七言律诗：\n萧瑟通池閟茂林", "input": "", "output": "岸傍无复属车音。涵春似恨隋家远，涨晓疑连蜀井深。斗草事空烟冉冉，司花人远树阴阴。劳生俛仰成陈迹，纵有遗声可用寻。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿王源生，续写古诗：\n河豚二首 其二", "input": "", "output": "彭亨豕腹认前身，天与心肝好杀人。丑类横行惊水族，腥风扇动犯江神。明知性过豨蛇毒，犹道常逾鲙鳜新。当作羹材收鼎鼐，髯苏题品太无因。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "江海风烟揽辔论\n模仿董其昌，续写古诗：", "input": "", "output": "百城守长拜行轩。朅从绣斧临吴甸，几为闾阎叩帝阍。挟笔千秋高雪调，熬波万灶矗云屯。鱼盐岂有藏名者，莫以于旄访席门。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿虞集，续写古诗：\n子昂秋山图", "input": "", "output": "翁昔少年初画山，丹枫黄竹杂潺湲。直疑积雨得深润，不假浮云相往还。世外空青秋一色，窗中远黛晓千鬟。瀛洲鸡犬同人境，尚想翁归向此间。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿张弼的风格写一首古诗，题为：\n送戴良佐还太仓兼简陆内翰\n\n\n\n", "input": "", "output": "送戴良佐还太仓兼简陆内翰\n\n张弼\n\n一年一度客金台，帆势常随雁往来。此夜红楼听雁语，明朝白苧为君栽。故人意气诗千首，远道风烟酒一杯。为报娄东陆夫子，停云瞻望正裴回。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿徐渭的风格，续写古诗：\n红芳绿涨绿连天", "input": "", "output": "夹岸蘼芜匝涧湾。别有鼓吹喧渡口，不教蚯蚓叠阳关。殷郎咄咄书空易，汉吏期期奉诏难。华苑公私猜典午，荜门佶屈课殷盘。连营甲卒枚前閧，塞寺沙门咒后餐。蟾蜍借月瘖何谓，科蚪萦波字与翻。蒲潦溽蒸号太酷，梅风飘荡控宜寒。使车南诣雕题译，贝叶西来鴃舌弹。金响侠徒丸尽落，佩垂战士怒弥殷。谐语就笞方乞半，孤雏隔乳未啼残。韩冯枕荷愁喧寐，戴胜降桑许聒眠。利口啬夫儳喋喋，薄言钲罢鼓阗阗。咽兢笳乌不得晓，杂沸莲露几时圆。迢迢来度天姬帐，閤閤回惊钩者船。摇繁藻镜驱成瀫，韵碎菱丝讵可穿。寄语草深瓜烂处，急呼蝍蛆备蚿怜。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "刘郎酒肠不可量\n模仿许国佐，续写古诗：", "input": "", "output": "与之素诗反惆怅。而我相倾莫逆焉，又有别诗多此障。为击床头刀二下，分其一以系于马。夜间一作龙蛇鸣，鹿鱼腐子来嘲骂。嘲骂之子犹云难，膈肝碎粉忙相看。而我披骚惟痛饥，郁孤此去夜郎寒。此去夜郎夜未深，乐天供奉有知音。自是士如交道者，隈敢危嫌隈敢心。心心相照惟君在，我亦赠君以一带。刀在床头带在腰，一时马上堪千载。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿夏伊兰，写一首七言律诗：\n《圣因寺揽胜斋小憩\n\n》", "input": "", "output": "圣因寺揽胜斋小憩\n\n揽胜还将胜境登，几回小憩倚枯藤。竹声多似清吟客，梅格高如戒行僧。游爱早春人寂静，饮当薄醉兴瞢腾。散花我本天仙女，胜果能参最上乘。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "送郑廉宪弟侄还安肃\n模仿谢廷柱，以此为题写一首古诗：", "input": "", "output": "送郑廉宪弟侄还安肃\n\n采芹佳客冀州来，归袖飘飘拂楚台。棣萼诗吟乌府被，竹林人醉鹤楼杯。岘山云近征车动，汉水春随画鹢回。明岁帝京丹桂发，远游方识子长才。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "梅怯新箫\n模仿陈洵，续写古诗：", "input": "", "output": "兰润旧屏，年色匆匆烛转。唤冷蝶幽衾，障天愁满。不恨红楼望阻，恨响乱荒鸡无人馆。问甚情、却向钿车径绝，素书云断。深绻。镜尘泫。想晕粉窄蛾，此时妆面。漫著破宫衣，暗翻铃怨。谁寤辞年泪点，第一是、无端南来雁。料未掩、端正风流，待稳两欢重见。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "鹧鸪天\n模仿石耆翁，续写诗词：", "input": "", "output": "鹧鸪天，借问枝头昨夜春。已传消息到柴门。频看秀色无多艳，拖得清香不见痕。山矗矗，水粼粼。村南村北冷销魂。人间不识春风面，羞见瑶台破月明。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿韩淲，续写古诗：\n醉倒城中不过溪", "input": "", "output": "醉倒城中不过溪，溪外无尘，惟掩柴扉。水浮桥漾翠烟霏。一片闲情，能几人知。留饮君家絮帽敧。爆竹声中，万事如斯。梅催春动已熹微。尔既能来，我亦何疑。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "龟趺双跱日星悬\n模仿谢薖，续写古诗：", "input": "", "output": "读罢凭阑心浩然。缭绕峰峦浮野色，参差楼阁起晴烟。湖光净照山间寺，江浪遥连海外天。安得翰林风月手，一时摩写入诗篇。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "读岱山姊遗诗\n\n\n模仿李端临，作一首古诗：", "input": "", "output": "读岱山姊遗诗\n\n于兹廿载死生离，亚字阑干独立时。赤鲤不传泉下信，红镫忍读旧存诗。频逢梦里浑如昔，每到花时不减思。愁听子规声断续，暝烟疏雨一帘垂。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿刘挚的风格，续写古诗：\n半月徘徊去鲁迟", "input": "", "output": "半月徘徊去鲁迟，二年樽酒奉音徽。又贪圣宠移金节，还使乡人笑锦衣。天地中间真远客，田园芜没盍来归。东州不拟多时住，已傍芦溪作钓矶。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿欧大任的风格，写一首古诗：\n秋夕约卿元白惟敬同集小斋闻新雁得年字", "input": "", "output": "秋夕约卿元白惟敬同集小斋闻新雁得年字\n\n秋风万里至，一雁过长天。嘹唳胡笳里，凄凉塞笛前。庭空飘落叶，家远梦江船。声急零霜夕，书迟度岭年。罗浮归未得，沧海到应先。楚客谁同听，西楼片月悬。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿饶节的风格，续写古诗：\n用朱元方韵寄深明郎中二首", "input": "", "output": "用朱元方韵寄深明郎中二首 其一\n\n当时冠盖集祇园，大似农夫值有年。庞老一言投马祖，陆侯彻底见南泉。古今已自融三际，语默何曾落二边。父子并为同社客，团栾应话老婆禅。\n\n用朱元方韵寄深明郎中二首 其二\n\n刹那念念转光阴，已过方来不住今。身似虚舟从不系，魔如敌国谩相侵。未能以幻还脩幻，岂暇将心更用心。以说为宗遍天下，思公一笑白云深。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "山中梅花盛开戏作\n模仿王铚，写一首古诗：", "input": "", "output": "山中梅花盛开戏作\n\n化工难回天地春，下遣第一天仙人。前驱飞雪助幽绝，千里隔尽埃与尘。何心百卉擅独秀，寒入万物无精神。绰约肌肤瑩香玉，借与东皇立花国。开破天地发生心，引出世问凡草木。品流不数广寒宫，为嫌月姊长孀独。波上轻云掌上身，有来比肩皆尘俗。须知尤物到绝言，从昔华词吟不足。溪回路转一枝斜，可惜天寒倚修竹。穷涂游子岁华晚，肠断夜投山馆宿。古今幽怨不尽情，更入凄凉笛中曲。荒山偶赋梅花诗，伫立花前香在衣。伤心不忍别红紫，付与晓风零乱飞。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿赵文漪的风格，续写渔家傲：\n翠袖萦回星眼倦", "input": "", "output": "翠袖萦回星眼倦。娇娆不让花初绽。倾国倾城休艳羡。雕阑畔。宜嗔宜喜春风面。月上黄昏开玳宴。幽情艳态真无限。最是人情容易散。无多愿。但教后此常相见。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "模仿潘岳，续写古诗：\n漼如叶落树", "input": "", "output": "邈若雨绝天。雨绝有归云，叶落何时连。山气冒冈岭，长风鼓松柏。堂虚闻鸟声，室暗如日夕。昼愁奄逮昏，夜思忽终昔。展转独悲穷，泣下沾枕席。人居天地间，飘若远行客。先后讵能几，谁能弊金石。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
{"instruction": "端午洪积仁召客口占戏柬薛仲藏\n模仿陈棣写一首以此为题的古诗：", "input": "", "output": "佳节撩人愁欲卧，冲门都骑传呼过。想簪榴艾泛菖蒲，应召邹枚杂郊贺。歌声端不羡红儿，酒力真堪欺白堕。自愧虽非赵倚楼，何当一效陈惊座。", "task_type": {"major": ["文本生成"], "minor": ["古诗续写"]}, "domain": ["中国传统文化", "古诗词"], "metadata": "暂无元数据信息", "answer_from": "human", "human_verified": true, "copyright": "暂无版权及作者信息"}
